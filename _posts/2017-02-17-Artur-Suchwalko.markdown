---
layout: post
title:  "Artur Suchwałko Głównym Mówcą"
date:   2017-02-17 10:00:00 +0100
category: guests
author: Aleksandra Dąbrowska
---
Podczas konferencji będziecie mieli okazję zetknąć się nie tylko z naukowymi, ale również biznesowymi zastosowaniami R. Pierwszym prelegentem związanym z tym drugim obszarem jest [dr Artur Suchwałko](http://www.linkedin.com/in/artursuchwalko).

<img src="https://github.com/whyR-conference/whyR-conference.github.io/blob/master/img/guests/asuchwalko.jpg?raw=true" align="right" height="200px" hspace="20"> 

Artur Suchwałko ma dwudziestoletnie doświadczenie w projektach analitycznych. Pracował dla różnych firm, od start-upów po międzynarodowe korporacje i w różnych rolach, od pracownika, przez konsultanta, po właściciela. Jest doświadczonym programistą oraz menedżerem projektów. Przez kilkanaście lat pracy statystyka w banku zajmował się głównie budową modeli predykcyjnych i tworzeniem oprogramowania do ich budowy. W tym samym czasie został doktorem matematyki i napisał kilkanaście prac naukowych. Od pięciu lat rozwija z sukcesem swoją firmę [QuantUp](http://quantup.pl), zajmującą się analizą danych, modelowaniem statystycznym i tworzeniem oprogramowania oraz szkoleniami z tych dziedzin. 

Przeprowadził przynajmniej kilkadziesiąt projektów i kilka tysięcy godzin komercyjnych szkoleń z głębszej analityki biznesowej. Jest współwłaścicielem, Vice CEO i CSO szwedzkiej firmy bioinformatycznej MedicWave. Od kilkunastu lat wykorzystuje w biznesie darmowe oprogramowanie (głównie R) i promuje jego używanie. Jest fanem R i współautorem wydanej w PWN książki o prognozowaniu w R.

# Chcesz pomóc w organizacji?

Jeżeli jesteś zainteresowany/zainteresowana zaangażowaniem się w organizację **Why R? 2017**, to pisz na nasz adres [whyr@mini.pw.edu.pl](mailto:whyr@mini.pw.edu.pl)


*Aleksandra Dąbrowska* 



