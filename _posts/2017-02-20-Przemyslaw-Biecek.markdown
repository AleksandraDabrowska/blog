---
layout: post
title:  "Przemysław Biecek Głównym Mówcą"
date:   2017-02-20 10:01:31 +0100
category: guests
author: Alicja Gosiewska
---
Kontynuując cykl poświęcony przybliżaniu sylwetek gości, mamy ogromną przyjemność przedstawić [dr.&nbsp;hab.&nbsp;inż.&nbsp;Przemysława&nbsp;Biecka,&nbsp;prof.&nbsp;PW](http://biecek.pl/), który pełni rolę zarówno prelegenta, jak i organizatora konferencji.

<img src="http://biecek.pl/CV/zdjecie.jpg" align="right" height="200px" hspace="20"> 

Dr hab. inż. Przemysław Biecek, prof. PW od kilkunastu lat pracuje nad metodami modelowania wysokowymiarowych danych dużego wolumenu. W&nbsp;roku 2003 ukończył studia magisterskie w&nbsp;specjalnościach “Inżynieria
Oprogramowania” i&nbsp;“Statystyka Matematyczna” na Politechnice Wrocławskiej, w&nbsp;roku 2007 obronił doktorat, a w roku 2013 obronił habilitację w&nbsp;obszarze&nbsp;Statystyka&nbsp;Medyczna.

Aktywnie współpracuje z biznesem, wybrane większe projekty: z działem badawczym firmy Netezza przy zanurzaniu natywnego rozproszonego przetwarzania danych wewnątrz hurtowni danych; z działem badawczym IBM przy analizie i wizualizacji danych z sieci społecznościach; z działem badawczym iQor Polska przy profilowaniu zachowań konsumenckich; z&nbsp;działem badawczym OECD przy badaniu rozkładu kapitału naukowego międzynarodowej&nbsp;młodzieży.

W pracy naukowej interesuje się technikami modelowania wysokowymiarowych danych (testowania zbioru hipotez oraz wyboru modelu), jak i wizualizacją danych oraz aplikacjami w medycynie i genomice. Jest autorem lub współautorem 55 publikacji z listy JCR. Wiele z ostatnich publikacji jest poświęconych analizie danych&nbsp;onkologicznych.

Jest autorem trzech popularnych podręczników akademickich poświęconych programowi R (*Przewodnik po programie R, GiS 2017*), analizie danych (*Modele liniowe i mieszane, PWN 2015*) i wizualizacji danych (*Odkrywać! Ujawniać! Objaśniać! 2016*). W ramach działalności popularyzującej naukę współorganizuje liczne konferencje i spotkania poświęcone programowi R (WhyR 2017, UseR 2017, eRum 2016, SER 2014-2017, WZUR 2008-2012). Pracuje również nad projektem pozaakademickiej edukacji statystycznej (projekt [Beta i Bit](http://BetaBit.wiki)).


# Chcesz pomóc w organizacji?

Jeżeli jesteś zainteresowany/zainteresowana zaangażowaniem się w organizację **Why R? 2017**, to pisz na nasz adres [whyr@mini.pw.edu.pl](mailto:whyr@mini.pw.edu.pl)


*Alicja Gosiewska* 
